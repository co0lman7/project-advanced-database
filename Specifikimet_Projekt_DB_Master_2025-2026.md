Projekt në lëndën Sistemet e Bazave të të Dhënave të Avancuara

Për krijimin e bazës së të dhënave duhet të përdorni SQL Server.

- Përcaktoni  të  paktën  5  (pesë)  entitete  dhe  vini  në  punë  imagjinatën  dhe  njohuritë  tuaja  të
përgjithshme për të detajuar lidhjet, kufizimet dhe të dhënat me të cilat do të populloni bazën e të
dhënave  (të  jenë  me  kuptim  dhe  të  kenë  të  paktën  20  rekorde  për  çdo  tabelë). Ndiqni  rregullat
kryesore të normalizimit për të standardizuar bazën e të dhënave.
- Përcaktoni të paktën 2 (dy) grupe përdoruesish për bazën e të dhënave dhe detajoni të drejtat dhe
kufizimet e secilit grup.
- Në  dokumentin  përfundimtar,  shpjegoni  shkurtimisht  temën  që  ju  është  caktuar  dhe  keni
digjitalizuar, plus dokumentoni skemën relacionale të bazës së të dhënave.

Në pjesën e dytë të projektit analizoni se çfarë masash duhet të merrni për të siguruar që baza e të dhënave
të jetë performante ndaj kërkesave/scripts që do të ekzekutohen mbi të:
- Përcaktoni tabelat që mund të arrijnë përmasa të mëdha dhe ndërmerrni hapa për particionimin dhe
indeksimin e tyre.

Në pjesën e tretë të projektit krijoni një aplikacion të thjeshtë në rrjet i cili të ofrojë ndërfaqe për secilin nga
grupet e përdoruesve të bazës së të dhënave. Përdoruesit duhet të jenë të aftë të kryejnë funksione të thjeshta
të hyrjes dhe përditësimit të të dhënave. Gjithashtu ata duhet të jenë të aftë të shohin raporte dhe analiza
sipas  interesit  dhe  të  drejtave  etike  e  profesionale  për  informacion.  Për  të  zgjidhur  komunikimin  e
aplikacionit  me  bazën  e  të  dhënave  përdorni  sipas  rastit  objektet  e  duhura (View, Functions, Stored
Procedures et.). Për secilën nga pikat e mëposhtme bashkangjisni kodin e krijimit të objekteve dhe skriptin
që ekzekutojnë sipas rastit.
- Për secilin nga grupet e përdoruesve të bazës së të dhënave detajoni një raport interesi që shfaqet
në ndërfaqen në rrjet. Krijojeni përmes një objekti View në bazën e të dhënave. Ndërtoni të paktën
2 (dy) objekte View. Kujdesuni që raportet t’u përshtaten rregullave të privatësisë, informacionit të
klasifikuar dhe parimeve etike.
- Për secilin nga grupet e përdoruesve të bazës së të dhënave përkufizoni një informacion interesi që
do të shfaqet në aplikacion. Zbatojeni kërkesën përmes përdorimit të një funksioni në bazën e të
dhënave. Ndërtoni të paktën 2 (dy) funksione.
- Mendoni të paktën 2 (dy) skenarë ku përdoruesit e aplikacionit kërkojnë informacione kohore sipas
disa  parametrave  që  u mundësohen  në  ndërfaqe.  Përdorni Stored  Procedures parametrikë  për  të
marrë informacione nga baza e të dhënave. Shfaqini rezultatet e Stored Procedures në ndërfaqen e
përdoruesit.
- Mendoni një fushë në tabelat tuaja  e cila do të detajohej më qartësisht përmes një User Defined
Data Type dhe zbatojeni. Përcaktoni dhe disa Rules për kontrollin e këtij User Defined Data Type.
- Për secilin nga grupet e përdoruesve krijoni një ndërfaqe që mundëson futjen ose ndryshimin e të
dhënave. Krijoni të paktën 3 (tre) Triggers funksioni i të cilëve të jetë ruajtja e integritetit të bazës
së të dhënave përmes kontrollit gjatë proceseve të Insert, Delete ose Update.

Prezantimi i projektit do të bëhet në kompjuterat personalë të studentëve. Në dorëzimin në Teams duhet të
përfshini (1) dokumentacionin në PDF të projektit, (2) bazën e të dhënave, (3) skriptet në SQL.
